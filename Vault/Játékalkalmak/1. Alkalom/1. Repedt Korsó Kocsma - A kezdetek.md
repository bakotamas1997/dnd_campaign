
**Kapcsolódó NPC-k:**  
- [[Branik]] - a kocsmáros
- [[Kalen]] - a kocsmáros fia
- [[Duran]] - a helyi alkoholista

**Kapcsolódó Helyszínek:**  
- [[Daplei köztársaság]] > [[Csendes-vidék]] > [[Szélcsend]] > [[Repedt korsó kocsma]]

**Bevezető:**  
_Az este lassan leszáll a pufferzóna egyik jelentéktelennek tűnő falujára, amelyet a helyiek egyszerűen csak „Szélcsendnek” hívnak. A környező földeken juhok bégetnek, a messzeségben pedig a sötét erdő körvonalai rajzolódnak ki a holdsápadt fényben. Szélcsend nem különleges hely – talán épp ezért ideális búvóhely a múlt háborúi és a birodalom zaklatása elől menekülőknek. Emberek és egy marék elf egyaránt élnek itt, bár tekintetükből nem tűnik el a gyanakvás árnya._

_Az egyetlen kocsma, a „Repedt Korsó”, már megtelt a vándorokkal és falusiakkal. A levegőben főtt hús és sörszag keveredik, a sarokban egy ember énekel, bár dallama inkább szomorú, mint vidám. A helyiek halkan suttognak, miközben lopva méregetnek titeket – idegeneket, akik ritkán vetődnek erre a vidékre._

_Ti mind ugyanitt találtok menedéket az úttól, a kinti hidegtől és az utazás fáradalmaitól. Az este békéje úgy tűnik, végre nyugalmat adhat…

---

**1. Aljelenet:**
[[Branik]], a kocsmáros megtörli kezét egy durva rongyban, majd előrelép, és az egyik játékoshoz fordul: „Szobát akarnak, ugye? Van hely, de nem ingyen. Az idegenek mindig többet koptatják a padlót. Tíz rézpénz mindenkitől – ennyibe kerül.”
„Ha itt akartok aludni, előbb fizessetek! Ez nem a jótékonyság háza!”
Érezni rajta, hogy örül a bevételnek, de gyanakvó minden jöttmenttel szemben.

---

**2. Aljelenet:**
Miközben a társaság rendezkedik, egy sötét hajú, vékony testalkatú fiú bukkan elő a konyha felől. A szemei kíváncsian csillognak, láthatóan alig tudja türtőztetni magát.  
[[Kalen]], a kocsmáros fia, körbesandít, mintha titokban akarna odalopózni, de aztán odaugrik az egyik játékoshoz, és szinte elhadarja:

„Igazi kalandorok vagytok, ugye? Karddal meg varázslatokkal? Meséljetek! Harcoltatok már szörnyekkel? Láttatok sárkányt? Ugye elvisztek majd magatokkal egyszer?”
A fiú szemében rajongás és ártatlan lelkesedés csillog, miközben szinte kapaszkodik a játékos szavaiba.

---

**3. Aljelenet:**
A sarokban egy nagy, borostás alak lötyögteti korsóját. A savanyú bor kiömlik a kezére, de láthatóan nem érdekli. [[Duran]], a helyi lezüllött, vöröses szemeivel méregeti az idegeneket, és ahogy felbátorítja magát, csoszogva előre támolyog.  
Megáll az egyik játékos előtt, közel hajol, és részeg gőzös lehelete csapja meg.

„Mit nézel, mi? Azt hiszed jobb vagy nálunk, csak mert idegen vagy? Hm? Fogadjunk, hogy még a saját italodat se tudod megfizetni!”

Hangja egyre erősebb lesz, mintha csak ürügyet keresne a balhéra. Az egész kocsma lélegzet-visszafojtva figyeli, vajon az idegen hogyan reagál – mert tudják, Duranból mindig csak baj származik.

---

**Célok / Feladatok:**  
-  Vibeolás

**Jutalom:**  
-  Ha kipateroljátok [[Duran]]-t, akkor olcsóbb lesz a szoba.
- Ha jól elszórakoztatjátok [[Kalen]]-t, akkor ad nektek egy gyűrűt, a kincsét. (Nincs szerepe)
- Ha valaki előhúzza a kardját, akkor minden falusi előveszi a tőrét.