Az erdő felé veszitek az irányt Edran vezetésével. Minden egyes lépéssel, ahogy egyre közelebb kerültek egyre különösebb érzés fog el. Mintha az erdő egyszerre vonzana és taszítana. Nappal mikor megérkeztetek ez a furcsaság még nem volt jelen bennetek, de most este az érzés sugarakban tör rátok. Egymásra néztek és végiggondoljátok, hogy biztosan be akartok lépni az erdőbe. Vagy ez csak talán az adrenalin utóhatása az előbbi ütközetből?

Edran visszapillant rátok a telihold fényében megvilágított arcotokra, majd a következőt mondja:
"Ne féljetek, egy idő után megszokjátok. Ez az este viszont tényleg különös, nem szokott ennyire nyomasztani az erdő. Még egy ok, hogy megvizsgáljuk miben sántikálnak azok a szörnyszülöttek."
Majd elővesz a zsebéből néhány bogyót a markába és felétek nyújtja.
"Segíteni fog. Nem sokat, de segíteni fog."

Miután elvettétek, mintha megacélozná magát, szó nélkül továbbindul.

Néhány perc gyaloglás után, ahogy eléritek az első fákat, Edran megszólal séta közben:
"A falusiak úgy tartják, hogy a szél elakad a sűrű lombkoronák között. Ezért hívják a falut Szélcsendnek, de itt nem csak a szél nem szól. Aki beljebb merészkedik, hamar észreveszi: a madárdal, a rovarzümmögés és a szél moraja mind elnémul, mintha az erdő maga tartaná vissza a hangokat. A fák közé lépve minden zaj tompábbá válik, még a saját lépéseid is visszhang nélkül kopognak. Öreg ez az erdő, túl öreg..." - mondja sóhajtva

A nyomasztó, fojogató érzés mintha enyhült volna, vagy talán csak elkezdtétek megszokni? Lehetséges, hogy azok a bogyók segítettek, amit Edran adott?

Az erdő főként tölgyekből és fenyőkből áll, melyek olykor hatalmas, mohos törzseikkel szinte oszlopokként magasodnak. A lombok között sűrű, természetellenesen sűrű köd mozog, mintha életben volna.

"Ne kóboroljatok el." - mondja miközben egyre jobban bevetitek magatokat a sűrűségbe.
"Sok ember veszett már el ebben az erdőben éjszaka. A szerencsésebbek vissza sem tértek. Az első dolog, amit megtanulsz gyerekként, hogy éjszaka tilos az erdőbe lépni. Főleg egy ilyen fojtogató éjszakán. De ne aggódjatok, ismerek egy ösvényt, oda valamiért nem száll az éjjeli köd."

Ahogy bevetitek magatokat a ködbe a fojtogató érzés visszatér, immár jóval erősebben. A lelketekbe mar és megpróbálja pánikba taszítani az elmétek. A másodpercek percekké válnak a ködben. A talaj sok helyen köves, sziklás, másutt viszont mély avar és puha mohák fedik. Már amennyi látszik belőle. Néhány perc múlva Edran megtalálja az ösvényt, ezen folytatjátok utatok.
Az érzés aligha eltűnt...

Ahogy haladtok az ösvényen egy kis hold világított tisztást vettek észre. Edran megáll és így szól:
"Ez a köd sokat kivett belőlünk, táborozzunk le. Nem tudunk továbbmenni, mert a nyomok a ködben vannak. Várjuk meg a pirkadato-"
Egy, a némaságban, hatalmasnak tűnő reccsenés megszakítja mondanivalóját. Még fel sem ocsúdtok, amikor árnyak ugranak elő a bokrok közül.



