# 3.1.1 Úton a csendes erdőben

**Kapcsolódó NPC-k:**  
- [[Edran]]  

**Kapcsolódó Helyszínek:**  
- [[Csendes erdő]]  

**Bevezető:** 
Az erdő felé veszitek az irányt Edran vezetésével. Minden lépéssel, ahogy közelebb kerültök, különös érzés telepszik rátok: mintha a rengeteg egyszerre vonzana és taszítana. Amikor nappal ideértetek, ez a nyomasztás még nem volt jelen, de most, az éjszaka leple alatt, erőteljes hullámokban tör rátok. Összenéztek – vajon valóban az erdő játszik az elmétekkel, vagy csupán az előző ütközet adrenalinja lüktet még bennetek?

**1. Aljenelet:**
Edran visszapillant rátok. A telihold sápadt fénye arcát szigorú vonásokká formálja.  
– **Ne féljetek. Egy idő után megszokjátok. De ez az este más, mint a többi... Nem szokott ennyire nyomasztó lenni az erdő. Még egy ok, hogy kiderítsük, miben sántikálnak azok a szörnyszülöttek.** – mondja halkan, majd előhúz a zsebéből néhány apró bogyót.  
– **Vegyetek. Segíteni fog. Nem sokat, de épp eleget.**

Miután átveszitek, Edran összeszorítja a száját, mintha saját félelmét nyelné le, aztán szó nélkül továbbindul.

Néhány perc gyaloglás után eléritek az első fákat. Az ágak sötét alagútja alatt Edran megszólal, miközben lassan előrébb lépkedtek:  
– **A falusiak szerint a szél itt meghal a lombok között. Ezért hívják a falut Szélcsendnek. De nem csak a szél hallgat el… Aki beljebb merészkedik, hamar észreveszi: a madárdal, a rovarok zümmögése, még a szél moraja is elnémul. Az erdő fojtja el a hangokat. És bent… minden zaj tompa lesz, mintha elnyelné maga a rengeteg. Öreg ez az erdő. Túl öreg.**

A szavai nyomán a hátatokon futkos a hideg. A nyomasztó érzés mintha kissé enyhülne – vagy talán csak kezditek megszokni? Vagy a bogyók hatása?

**2. Aljelenet:**
A tölgyek és fenyők között óriási, mohos törzsek magasodnak, oszlopként tartva a fekete eget. A lombkoronák résein át sejtelmes fény szivárog, sűrű, természetellenes köddel fonva be mindent. A párába nézve úgy tűnik, mintha maga a köd élne és mozogna.

– **Ne kóboroljatok el.** – figyelmeztet Edran, miközben egyre beljebb vezet titeket. – **Sokan vesztek már oda itt éjszaka. A szerencsésebbek sosem tértek vissza… Az első szabály, amit gyerekként megtanul az ember: nem lépsz be ide éjjel. Főleg nem egy ilyen fojtogató éjszakán. De van egy ösvény, amit ismerek. Furcsa mód, arra nem ereszkedik le a köd.**

Ahogy bevetitek magatokat a gomolygó fehérségbe, a korábbi nyomasztás újra fellángol, ezúttal sokkal erősebben. Érzitek, ahogy a pára a lelketekbe mar, próbálja szétzilálni az elméteket. A másodpercek perceknek tűnnek, a percek óráknak. A talaj váltakozik: itt sziklás és kemény, amott puha, avar és mohával fedett – de alig láttok belőle valamit. Végül Edran megtalálja az említett ösvényt, és bár a nyomás nem szűnik meg, kénytelenek vagytok ezen haladni tovább.

Néhány perc múlva egy kis tisztásra értek, amelyet a hold fénye sejtelmesen megvilágít. Edran megáll, sóhajt egyet, majd megszólal:  
– **Ez a köd túlságosan kimerített minket. Táborozzunk le. Nem mehetünk tovább, a nyomok is elvesztek benne. Várjuk meg a pirkada–**

Szavait hirtelen egy hatalmas reccsenés szakítja félbe. Az erdő némaságában a hang mennydörgésként robban. Még fel sem eszméltek, amikor árnyak vetődnek elő a bokrok sűrűjéből, és rátok ugranak.

**Célok / Feladatok:**  
-  

**Jutalom:**  
-  