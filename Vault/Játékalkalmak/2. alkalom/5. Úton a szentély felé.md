Ahogy a nap első sugarai áttörnek a fák lombjai között, a köd lassan oszlani kezd. A mélyedésekben azonban még mindig ott ül néhány makacs gomolyag, mintha körömszakadtáig ragaszkodna a földhöz.

– **Készen álltok?** – kérdezi Edran határozott hangon, szeme a távolba mered. – **A nyomok közel vannak. Remélem, most már semmi sem tart fel minket.**

Néhány percnyi csöndes menetelés után Edran leguggol, majd a nedves talajon megmutat néhány apró, humanoid lábnyomot.  
– **Goblinok...** – morran fel, szinte kiköpi a szót. – **Kövessük a nyomokat. Nagy eséllyel elvezetnek minket a fészkükhöz.**

Az út az erdő mélye felé kanyarog, a göcsörtös ágak és a kidőlt fák gyökerei közt tipegve. Edran hirtelen megáll, szeme megakad egy apró tisztáson, ahol néhány hófehér virág nyújtózik a szűrt napfény felé, amely a lombkorona résein át settenkedik be.

– **A csendes erdő kincse...** – szólal meg elmélyült hangon. – **Sokan haltak meg, miközben e virág nyomába eredtek. A helyiek gyakran küldik be a fiúkat az erdőbe próbaként, hogy hozzák vissza a Csendnárcisz szirmait. A főzete hallucinogén, de megfelelő adagban felfrissíti az elmét és a testet is. Szükségünk lesz rá.**

Odahajol, és óvatosan letép egyet a növények közül.  
– **Tud valamelyikőtök egy kis lángot szítani? Nem kell sok, csak egy kevés. Teát főzünk. Két adagot. Egyet magunknak... és egyet a szörnyetegeknek.** – vigyora torz árnyékot vet az arcára.

---

**-Amint a tűz pattogva életre kel, a felszálló füst nem várt következményt hoz: két goblin lopakodik elő az erdő mélyéről, hogy lesből támadjon.-**

---

A főzet azonban hamar elkészül a fémpohárban. Edran egy kortyot iszik a gőzölgő italból, majd átnyújtja valamelyikőtöknek.  
– **Tökéletes... Nem túl gyenge, nem túl erős. Pont, ahogy a nagykönyvben meg van írva.** – szeme megvillan. – **Anyám javasasszony volt a faluban. Tőle tanultam főzni ezt a teát. Gyakran készítette, hogy jobban hallja a szellemeket... De ne aggódjatok, az egyetlen szellemek, akikkel ma találkozni fogunk, a goblinokéi lesznek, ha az utunkba kerülnek.**

Szavai nyomán a szemeiben tűz lobban, s mintha a sötét erdő is rájuk figyelne.

Aki megissza az italt dobnia kell egy CON checket.
Attól függően, hogy mennyit iszik belőle.

|                 | DEX | INT | WIS | CHA | ATT |
| --------------- | --- | --- | --- | --- | --- |
| Kis korty       | +1  | +1  | +1  | +1  | +1  |
| Nagy korty      | +2  | +1  | +2  | +1  | +2  |
| Fail nagy korty | -1  | -1  | +4  | -1  | -1  |
|                 |     |     |     |     |     |

---
– **Induljunk tovább. A nyomok egyre sűrűsödnek. Közel járunk a régi templomhoz...** – mondja Edran, majd észak felé fordul, az erdő legsötétebb mélyébe vezetve a csapatot.

Talán fél óra telhet el, mikor hirtelen megáll, majd hangtalanul leguggol.  
– **Nagyon közel járunk. Óvatosan közelítsük meg.** – suttogja, és lassú, kimért mozdulatokkal settenkedik tovább.

Ahogy közeledtek, különös, gyomorforgató kántálás üti meg a fületeket. Idegen nyelven, rekedt, reszelős hangon szól, mintha a föld mélyéből szivárogna fel.  
– **A sámán... ő kántál. Megérkeztünk. Leskelődjünk, mielőtt közelebb megyünk.** – Edran lefekszik a földre, egy bokor árnyékába kúszik, majd int nektek. – **Gyertek, lássuk hányan vannak.**

A tisztásra érve szemetek elé tárul a templom romja – bár templomnak alig nevezhető már. Egykor büszke tornya rég összeomlott, falai pusztán csonkokként merednek az ég felé. A szentély azonban még felismerhető. Ott, a közepén, egy zöld bőrű ocsmányság táncol és kántál, ritmusát bottal veri a földhöz. Fején egy ismeretlen állat koponyája ül, szemüregeiben vérvörös fény lüktet. Botját tollak és csontok díszítik, mintha maga a halál kovácsolta volna össze.

Az oltár felett, alig egy méterre, egy tökéletes fekete kör lebeg. Nem moccan, nem rezdül, és bármennyire forgatjátok a fejeteket, mindig ugyanazon alakban marad: egy sötét, hideg lyuk, amely nem illik e világ törvényei közé.

A falak árnyékában kisebb goblinokat is megpillanthattok. Gyengébbnek, alacsonyabbnak tűnnek, mint a faluban látottak, de többen vannak, és lesben figyelnek.

– **Nézzünk még körbe, hátha van több is.** – suttogja Edran, majd miután végigpásztázzátok a környéket, elégedetten bólint. – **Úgy tűnik, ennyi az egész. Ha ez minden, amit fel tudtak vonultatni, akkor ne vesztegessük az időt. Végezzünk velük, mielőtt valami még kijön abból a lyukból.**

A gyors felderítés nem hoz újabb nyomot – valóban nincs őrség, sem jel arra, hogy számítottak volna bárkire.

– **Buták. Nem állítottak őrszemet. Itt az ideje, hogy pontot tegyünk a rémtetteik végére. Vegyük körbe őket, és támadjunk meglepetésből.** – hangja kemény, határozott. – **Először a sámánnak kell elesnie – ő a legveszélyesebb. Egy füttyel jelzem majd a rohamot.**

---